---
layout: post
title: Projecten
header:
    image: https://25853585-541091259790646543.preview.editmysite.com/uploads/2/5/8/5/25853585/header-0_orig.jpg
    align:
    text: light

---

Naast het maken van beelden en het geven van lessen begeleidt Feico projecten.

Persoonlijke projecten in de vorm van kunst begeleidingsgesprekken voor mensen die een nieuwe stap willen/moeten zetten in hun leven.

Bedrijfsprojecten in de vorm van bijeenkomsten waarin via de kunst aan een vernieuwing van visie, missie en/of grondsteen wordt gewerkt.


## Kunst begeleidingsgesprekken

Enkele jaren nu begeleidt Feico mensen die moeite hebben een bepaalde opgave in hun leven vorm te geven. Dit kan een ernstige (levensbedreigende) ziekte zijn. Een onverteerbare ervaring. Nieuwe beroepskeuze enz.
Door deze opgave vanuit de beeldende kunst te bekijken kan het inzicht groeien hoe je met deze opgave om kan gaan. Hoe deze opgave jouw leven een nieuwe positieve draai kan geven.
Feico begeleidt dit proces en staat als kunstenaar naast je. Hij geeft niet aan wat goed is en wat slecht. Noch zegt hij wat je moet doen om deze opgave te volbrengen. Het kunstzinnige proces waarin jij het voortouw neemt laat zien wat voor jou goed is en wat niet. Feico helpt je dit te zien en te horen, zodat jouw scheppende en vernieuwende eigenheid zich krachtig, werkzaam en scheppend kan uitspreken.
Er worden beelden gemaakt, kunstzinnige oefeningen gedaan, materialen onderzocht. Als dat gewenst is kan je meehelpen om de beelden die ontstaan zijn in brons te gieten.

Als dit je aanspreekt kan je een kennismakingsgesprek aanvragen.

Voor aanmelding via mail klik [hier](contact.md)

## Bedrijfsprojecten

Diverse projecten in instellingen en bedrijven heeft Feico door de jaren heen begeleid.
Of het nu ging om de politie regio Eindhoven/Helmond, een therapeuticum in Arnhem en Apeldoorn of een zorggemeenschap voor mensen met een verstandelijke beperking in Haarlem, via kunst werd naar verdieping gezocht.

De vraag van de politie Eindhoven/Helmond was om hun missie - "Dienstbaar en Waakzaam" met hun complete corps via kunst beleefbaar te maken. Daar hebben we twaalf bijeenkomsten aan mogen werken. Zo hebben we ondermeer zogenaamde "missie beelden" in diverse substanties gemaakt. Het in een kleine groep maken van een beeld en het bekijken van beelden van anderen heeft bewustwording van de missie opgeleverd. Met het hele corps is uiteindelijk één beeld als meeste sprekende "missie beeld" gekozen. Dit beeld heeft Feico samen met enkele agenten in brons gegoten en staat nu bij het politiebureau in Helmond.

De vraag van Rozemarijn, een zorggemeenschap voor mensen met een verstandelijke beperking in Haarlem was anders. Dit initiatief vroeg om samen met begeleiders, het bestuur en ouders een beeld te maken voor de gestorven bewoners. Dit om deze dierbaren via een tastbaar monument te herdenken.
7 bijeenkomsten hebben we hier met elkaar aan gewerkt.


{% include image.html img="https://25853585-541091259790646543.preview.editmysite.com/uploads/2/5/8/5/25853585/p1080305-kopie-2_orig.jpg" alt="Alt for image" caption="Beeld vanuit zorggemeenschap Rozemarijn in Haarlem " %}


Dit zijn twee voorbeelden van bedrijven waar een trajekt via de beeldende kunst goed gewerkt heeft.
De vormende kunst opent deuren waardoor met elkaar een visie, een bedrijfsidentiteit of zelfs een grondsteen zichtbaar gemaakt kan worden.
Zo'n kunsttraject kan van grote waarde zijn voor een bedrijf in ontwikkeling.

Indien u vragen heeft over een mogelijk traject voor uw bedrijf of initiatief, dan is een kennismakingsgesprek waarin we ideëen uitwisselen de goede eerste stap.

Voor contact via mail klik [hier](contact.md)



_________
