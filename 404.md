---
layout: page
title: Lessen
permalink: /404.html
header:
    image: https://25853585-541091259790646543.preview.editmysite.com/uploads/2/5/8/5/25853585/lessen-4-kopie_orig.jpg
    text: light
---


## Voorjaars driedaagse "Het Innerlijk beeld"
Donderdag 19 tot en met zaterdag 21 maart 2020 wordt er in de Aardewerkplaats geboetseerd aan innerlijke beelden. Beelden die je levens “missie” verbeelden en je steun en kracht kunnen geven. Kortom ieder werkt deze drie dagen een zeer persoonlijk beeldje uit waarin iets van het eigen diepere verlangen zichtbaar wordt.
s’Ochtends werken we aan oefeningen om het innerlijk beeld meer en meer te ontsluieren. s’Middags zetten we de ontdekkingen om in beelden van boetseerwas. Aan het eind van de driedaagse besluit je of het beeld dat je deze dagen gemaakt hebt rijp is om in brons gegoten te worden. Anders kan er thuis aan verder gewerkt worden.
Het proces naar een bronzen beeld wordt door medewerkers van de Aardewerkplaats na de driedaagse verzorgd. Je bent van harte welkom bij het gieten van je beeld.
In juni is er een terugkom dag om de laatste hand aan je bronzen beeld te leggen.

Tijd: Donderdag 19, vrijdag 20 en zaterdag 21 maart en zaterdag 20 juni. dagelijks van 9 tot 16 uur.

Kosten: 450,- euro. Dit is inclusief materiaal en een eenvoudigegoed verzorgde lunch. Het omzetten in brons is ongeveer 120,- euro                  

Voor aanmelding via mail klik [hier](contact.md)


## Zomer vierdaagse "Hooglied in beeld"
Donderdag 30 juli tot en met zondag 2 augustus worden er in de Aardewerkplaats beelden gemaakt vanuit “Hooglied”. Een eigenaardig en voor velen geliefd boek binnen het oude Testament. Acht hoofdstukken poëtische beeldtaal door koning Salomo geschreven. Een dialoog tussen twee geliefden die gescheiden zijn van elkaar en verlangend naar elkaar uitkijken. Vervolgens gelukzalig in elkaars armen vallen om tenslotte elkaar weer los te moeten laten.
In deze zomerdagen gaan we opzoek naar beelden die reine liefde uitdrukken. Beelden waarin weer verbonden wordt wat eens gescheiden is geweest.
s’Ochtends werken we een deel van Hooglied uit in tekst en beeld. s’Middags zetten we de ontdekkingen van de ochtend om in een eigen beeld van steen, hout, klei of boetseerwas. Elke dag wordt aan dit beeld verder gewerkt, zodat uiteindelijk jouw ontdekkingen met betrekking tot de verbeelding van liefde blijvend zichtbaar zijn.

Tijd: Donderdag 30 juli tot en met zondag 2 augustus dagelijks van 9 tot 16 uur.

Kosten: 500,- euro. Dit is inclusief materiaal en een eenvoudige, goed verzorgde lunch.                   

Voor aanmelding via mail klik [hier](contact.md)


## Kunst begeleidingsgesprekken

Enkele jaren nu begeleidt Feico mensen die moeite hebben een bepaalde opgave in hun leven vorm te geven. Dit kan een ernstige (levensbedreigende) ziekte zijn. Een onverteerbare ervaring. Nieuwe beroepskeuze enz.
Door deze opgave vanuit de beeldende kunst te bekijken kan het inzicht groeien hoe je met deze opgave om kan gaan. Hoe deze opgave jouw leven een nieuwe positieve draai kan geven.
Feico begeleidt dit proces en staat als kunstenaar naast je. Hij geeft niet aan wat goed is en wat slecht. Noch zegt hij wat je moet doen om deze opgave te volbrengen. Het kunstzinnige proces waarin jij het voortouw neemt laat zien wat voor jou goed is en wat niet. Feico helpt je dit te zien en te horen, zodat jouw scheppende en vernieuwende eigenheid zich krachtig, werkzaam en scheppend kan uitspreken.
Er worden beelden gemaakt, kunstzinnige oefeningen gedaan, materialen onderzocht. Als dat gewenst is kan je meehelpen om de beelden die ontstaan zijn in brons te gieten.

Als dit je aanspreekt kan je een kennismakingsgesprek aanvragen.

Voor aanmelding via mail klik [hier](contact.md)
