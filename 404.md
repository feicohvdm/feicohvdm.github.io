---
layout: page
title: Lessen
permalink: /404.html
header:
    image: https://25853585-541091259790646543.preview.editmysite.com/uploads/2/5/8/5/25853585/lessen-4_orig.jpg
    text: light
---

## Tingieten als openbaring
Van harte bent u uitgenodigd om op zondagmiddag  5 januari een bijeenkomst mee te maken rond het fenomeen tin-gieten. Al eeuwen wordt er rond de jaarwisseling op diverse plaatsen vloeibaar tin in water gegoten. Het tin stolt daarbij in de meest uiteenlopende vormen.
Het bijzondere van dit gebruik is dat je in deze uiteenlopende vormen iets kan lezen over diegene die gegoten heeft. Het zegt mogelijk iets over dat wat hem/haar te wachten staat in het nieuwe jaar.
In de bijeenkomst van 5 januari giet ieder een eigen tin vorm en leggen we de verschillende tin-gietsels naast elkaar. Feico Hajonides (beeldhouwer) zal een toelichting geven over hoe je naar deze tin-vormen kan kijken. Via kunstoefeningen proberen we vervolgens het verhaal achter de gietsels in samenspraak te onthullen.

Tijd: 5 januari van 14:00 tot 16:30 uur

Plaats: Aardewerkplaats, Windheuvelstraat 3 te Brummen

Kosten : 35,- euro

Voor aanmelding via mail klik [hier](contact.md)




## Voorjaars driedaagse "Het Innerlijk beeld"
Donderdag 19 tot en met zaterdag 21 maart 2020 wordt er in de Aardewerkplaats geboetseerd aan innerlijke beelden. Beelden die je levens “missie” verbeelden en je steun en kracht kunnen geven. Kortom ieder werkt deze drie dagen een zeer persoonlijk beeldje uit waarin iets van het eigen diepere verlangen zichtbaar wordt.
s’Ochtends werken we aan oefeningen om het innerlijk beeld meer en meer te ontsluieren. s’Middags zetten we de ontdekkingen om in beelden van boetseerwas. Aan het eind van de driedaagse besluit je of het beeld dat je deze dagen gemaakt hebt rijp is om in brons gegoten te worden. Anders kan er thuis aan verder gewerkt worden.
Het proces naar een bronzen beeld wordt door medewerkers van de Aardewerkplaats na de driedaagse verzorgd. Je bent van harte welkom bij het gieten van je beeld.
In juni is er een terugkom dag om de laatste hand aan je bronzen beeld te leggen.

Tijd: Donderdag 19, vrijdag 20 en zaterdag 21 maart en zaterdag 20 juni. dagelijks van 9 tot 16 uur.

Kosten: 450,- euro. Dit is inclusief materiaal en een eenvoudigegoed verzorgde lunch. Het omzetten in brons is ongeveer 120,- euro                  

Voor aanmelding via mail klik [hier](contact.md)



## Kunst begeleidingsgesprekken

Enkele jaren nu begeleidt Feico mensen die moeite hebben een bepaalde opgave in hun leven vorm te geven. Dit kan een ernstige (levensbedreigende) ziekte zijn. Een onverteerbare ervaring. Nieuwe beroepskeuze enz.
Door deze opgave vanuit de beeldende kunst te bekijken kan het inzicht groeien hoe je met deze opgave om kan gaan. Hoe deze opgave jouw leven een nieuwe positieve draai kan geven.
Feico begeleidt dit proces en staat als kunstenaar naast je. Hij geeft niet aan wat goed is en wat slecht. Noch zegt hij wat je moet doen om deze opgave te volbrengen. Het kunstzinnige proces waarin jij het voortouw neemt laat zien wat voor jou goed is en wat niet. Feico helpt je dit te zien en te horen, zodat jouw scheppende en vernieuwende eigenheid zich krachtig, werkzaam en scheppend kan uitspreken.
Er worden beelden gemaakt, kunstzinnige oefeningen gedaan, materialen onderzocht. Als dat gewenst is kan je meehelpen om de beelden die ontstaan zijn in brons te gieten.

Als dit je aanspreekt kan je een kennismakingsgesprek aanvragen.

Voor aanmelding via mail klik [hier](contact.md)
