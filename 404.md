---
layout: page
title: Lessen
permalink: /404.html
header:
    image: https://25853585-541091259790646543.preview.editmysite.com/uploads/2/5/8/5/25853585/lessen-4-kopie_orig.jpg
    text: light
---




## Elementenwezens ontmoeten.

Donderdag 28 en vrijdag 29 september zoeken we in het Atelier Organische Beeldhouwkunst ingangen om via de beeldende kunst contact te krijgen met de elementenwezens. Elementenwezens zijn entiteiten die in Aarde, Water, Lucht en Vuur leven en van grote waarde zijn voor alle omvormingsprocessen op aarde en daarmee ook in de mens. Hoewel we ze niet direct fysiek kunnen waarnemen kunnen we wel hun werkzaamheid zien. In deze Kunstdagen onderzoeken we via boetseer oefeningen het aandeel van elk van deze wezens in de levende natuur. Wellicht kunnen deze dagen je helpen om een toegang te vinden tot deze wezens. En vinden deze wezens een toegang tot jou.
Tijd: 28 en 29 september van 9:00 uur tot 16:00 uur.
Kosten: 260,- euro. Dit is inclusief materiaal en lunch.

Voor aanmelding via mail klik [hier](contact.md)


## Marino Marini

Op 4 november wordt in Atelier Organische Beeldhouwkunst het beeldend werk van Marino Marini (1901-1980) besproken en geboetseerd. Een groot beeldhouwer die nog steeds van onschatbare waarde is voor de organische beeldhouwkunst. Op deze dag gaan we het onder meer over de inspiratiebron van Marini hebben: het mysterie van de Etrusken. Op welke manier spreekt de klassieke Etruskische cultuur in het werk van Marini? Wat heeft dit te zeggen voor onze moderne mensontwikkeling?
Tijd: 4 november van 10:00 tot 16:00 uur.
Kosten: 150,- euro. Dit is inclusief materiaal en lunch.

Voor aanmelding via mail klik [hier](contact.md)

## Afgelopen jaar in beeld

22 december kijken we terug op het afgelopen jaar. Ieder gaat op zoek naar het motief dat zich in dit jaar naar jou toe uitgesproken heeft. Noem het een soort rode draad door het afgelopen jaar heen. Kan je zicht krijgen op jouw jaar-motief? Kan je dit motief in een beeld vatten? Er kan in bijvoorbeeld klei,boetseerwas, metaal en met natuur vondsten gewekt worden.
Deze bijeenkomst is een opmaat richting de komende "Heilige Nachten". In deze twaalf nachten kan je je motief inbrengen en haar wellicht omvormen tot een motief waar je komend jaar aan zou willen werken.

In de ochtend gaan we kunstzinnig opzoek naar ieders motief. In de middag werken we dit motief in een beeld uit.
Welkom!

Tijd: vrijdag 22 december van 10:00 uur tot 16:00 uur
Kosten: 50,-

Voor aanmelding via mail klik [hier](contact.md)


## Kunst begeleidingsgesprekken

Enkele jaren nu begeleidt Feico mensen die moeite hebben een bepaalde opgave in hun leven vorm te geven. Dit kan een ernstige (levensbedreigende) ziekte zijn. Een onverteerbare ervaring. Nieuwe beroepskeuze enz.
Door deze opgave vanuit de beeldende kunst te bekijken kan het inzicht groeien hoe je met deze opgave om kan gaan. Hoe deze opgave jouw leven een nieuwe positieve draai kan geven.
Feico begeleidt dit proces en staat als kunstenaar naast je. Hij geeft niet aan wat goed is en wat slecht. Noch zegt hij wat je moet doen om deze opgave te volbrengen. Het kunstzinnige proces waarin jij het voortouw neemt laat zien wat voor jou goed is en wat niet. Feico helpt je dit te zien en te horen, zodat jouw scheppende en vernieuwende eigenheid zich krachtig, werkzaam en scheppend kan uitspreken.
Er worden beelden gemaakt, kunstzinnige oefeningen gedaan, materialen onderzocht. Als dat gewenst is kan je meehelpen om de beelden die ontstaan zijn in brons te gieten.

Als dit je aanspreekt kan je een kennismakingsgesprek aanvragen.

Voor aanmelding via mail klik [hier](contact.md)

_________

## Restitutie voor annulering cursus/opleiding:

Tot een maand voor aanvang van de cursus/opleiding krijgt u 100% restitutie van het gehele cursusgeld.
Annulering tot drie weken voor aanvang krijgt u 75% restitutie.
Annulering tot twee weken voor aanvang krijgt u 50% restitutie.
Annulering tot één week voor aanvang krijgt u 25% restitutie.
Annulering 7 dagen of minder vooraf aan de cursus, gedurende de cursus of achteraf is er geen restitutie.
