---
layout: page
title: Lessen
permalink: /404.html
header:
    image: https://25853585-541091259790646543.preview.editmysite.com/uploads/2/5/8/5/25853585/lessen-4-kopie_orig.jpg
    text: light
---


## Open atelier
We beginnen weer met een open atelier op de Aardewerkplaats.
Eén dag per maand is ieder welkom die wil zoeken naar een eigen vraag in de organische beeldhouwkunst.
Dat kunnen een inhoudelijke vragen zijn zoals: "hoe maak ik een herinneringsbeeld?” Of “hoe kan ik de werkzaamheid van het zogenaamde ‘dubbel gebogen vlak’ eigen maken?".
Tot meer praktische vragen zoals: “hoe maak ik een degelijke gipsmal? Waar moet ik op letten bij het snijden in hout, het drijven van koper, het slijpen van brons... “
In een kleine groep vinden de vragen van iedere deelnemer een bedding en begeleiding.

We werken steeds op een laatste vrijdag van de maand.
Start: 30 oktober
Tijd: start 9:00 uur tot 16;00 uur
Kosten: 800,- euro voor acht bijeenkomsten (inclusief basis materiaal)

Voor aanmelding via mail klik [hier](contact.md)

## In Memoriam
Zaterdag 14 november gaan we in Atelier Organische Beeldhouwkunst aan de slag met grafbeelden en herinneringsbeelden.
Hoe kom je tot een beeld dat troost kan geven en waarin herinneringen aan een overledene zichtbaar worden?
Feico Hajonides heeft jarenlange ervaring met het maken van graf- en herinneringsbeelden. Hij laat enkele ingangen zien hoe je tot een sprekend graf- of herinneringsbeeld kan komen.
In de ochtend bespreken we de waarde en een grafbeeld. Wat heb je nodig om een grafbeeld of herinneringsbeeld te laten ontstaan?
s’Middags zetten we de ontdekkingen van de ochtend om in beelden van klei en/of koper. Aan het eind van deze dag bestaat er de mogelijkheid om een klei beeld dat je deze dag gemaakt hebt in brons te laten gieten.
Tijd: Zaterdag 14 november van 9:00 tot 16:00 uur. 
Kosten: 125,- euro. Dit is inclusief materiaal en eenvoudige lunch.

Voor aanmelding via mail klik [hier](contact.md)

{% include image.html img="https://25853585-541091259790646543.preview.editmysite.com/uploads/2/5/8/5/25853585/willy_orig.jpg" alt="Alt for image" %}

## Maria verbeeld
Vrijdag 11 en zaterdag 12 december worden in Atelier Organische Beeldhouwkunst de kwaliteit en waarde van Maria, de moeder van Jezus, onderzocht een verbeeld.
Wie was Maria eigenlijk? Waar in onze tijd en in onze ziel kunnen we de werkzaamheid van deze Maria vinden?
Deze twee dagen staan in het teken van Advent.
In deze boetseer dagen komen ondermeer deugdvolle kwaliteiten als onbaatzuchtigheid, verwachting en reinheid aan bod.
In de ochtend onderzoeken we het Maria mysterie vanuit inzichten uit de anthoposofie en de Kunst.
s’Middags zetten we de ontdekkingen van de ochtend om in beelden van klei en/of koper.
Tijd: vrijdag 11 en zaterdag 12 december van 9:00 tot 16:00 uur.  Kosten: 200,- euro. Dit is inclusief materiaal.

Voor aanmelding via mail klik [hier](contact.md)

## Tin gieten op 2 januari 2021
In de Kersttijd gieten we op zaterdag 2 januari vloeibaar tin in water uit. Dit is een oeroud gebruik. Op veel plaatsen wordt dit nog steeds rond de jaarwisseling gedaan.
Het bijzondere van het tin-gieten in water is dat bij ieder de tin vormen volstrekt anders zijn. Het gebruik is dat dit wat zegt over de persoonlijke potentie richting het nieuwe jaar. Als je hiervan uitgaat is het boeiend om de gegoten beeldjes als voorspellende kunstwerkjes te zien.
Op zaterdag 2 januari leggen we de verschillende tin-gietsels bij elkaar en proberen door middel van boetseren en andere kunst oefeningen het verhaal achter de gietsels in samenspraak te onthullen.
Tijd: 2 januari van 9:00 tot 16:00 uur
Plaats: Aardewerkplaats/Brummen
Kosten : 85,- euro

Voor aanmelding via mail klik [hier](contact.md)

{% include image.html img="https://25853585-541091259790646543.preview.editmysite.com/uploads/2/5/8/5/25853585/p1080660-kopie-2_orig.jpg" alt="Alt for image" %}

## Tin gieten op 3 januari 2021
Voor diegene die kennis willen maken met het tingieten op de Aardewerkplaats gieten we zondag 3 januari in een korte bijeenkomst vloeibaar tin in water uit. Dit is een oeroud gebruik. Op veel plaatsen wordt dit nog steeds rond de jaarwisseling gedaan.
In deze bijeenkomst zal iedere deelnemer ervaren dat de gegoten tin- vormen alle totaal anders zijn. In deze vormen zou je iets kunnen ervaren van wat er persoonlijk mogelijk is in het nieuwe jaar.
Op zondag 3 januari leggen we de verschillende tin-gietsels bij elkaar en proberen we door middel een kunst oefening het verhaal achter de gietsels in samenspraak te onthullen. Met elkaar zie je meer dan alleen.
Tijd: 3 januari van tot 14:00 tot 16:00 uur
Plaats: Aardewerkplaats/Brummen
Kosten : 40,- euro
Deelname: Maximaal 10 deelnemers

Voor aanmelding via mail klik [hier](contact.md)

## Voorjaars driedaagse "het liefdevolle beeld"
Donderdag 18 tot en met zaterdag 20 februari 2021 worden er in de Aardewerkplaats beelden gemaakt waarin de liefde voor een naaste zich uitspreken kan. In aanvang kies je iemand voor wie je een beeld zou willen maken. Welk beeld past bij deze mens? Welk beeld helpt hem verder en kan hem inspireren en ondersteunen bij actuele stappen op zijn levensweg? Zou je zo’n beeld willen maken? Je liefdevolle hart weet welke vormen correct zijn en verbeeld mogen worden.
In deze drie boetseerdagen werken we stap voor stap toe naar beelden die een ander kunnen inspireren en zichtbaar kunnen maken. Het is veelal vreugdevol om zichtbaar te maken wat eerst onzichtbaar is.(Ook voor iemand die al gestorven is zou je een beeld kunnen maken die hem/haar verder helpt.) 
s’Ochtends werken we met kunstzinnige oefeningen om de vormentaal te leren kennen. s’Middags zetten we de ontdekkingen van de ochtend om in beelden en beeldenseries. Aan het eind van de driedaagse besluit je welk beeld dat je deze dagen gemaakt hebt, rijp is om in brons gegoten te worden. (Het bronsgieten geschiedt buiten deze dagen om.) 
In mei is er een terugkomdag om jouw bronzen beeld af te ronden.

Tijd: Donderdag 18, vrijdag 19 en zaterdag 20 februari en een zaterdag in mei. (gezamenlijk af te spreken) Dagelijks van 9 tot 16 uur.

Kosten: 450,- euro. Dit is inclusief materiaal en een eenvoudige goed verzorgde lunch. Exclusief het omzetten in brons. (Dit kan al voor 120,- euro. Afhankelijk van de grootte van je beeld.)                  

Voor aanmelding via mail klik [hier](contact.md)

{% include image.html img="https://25853585-541091259790646543.preview.editmysite.com/uploads/2/5/8/5/25853585/11-verbonden-kopie_orig.jpg" alt="Alt for image" %}

## Kunst driedaagse "zelfportret boetseren"
Van donderdag 15 tot en met zaterdag 17 april 2021 wordt er in de Aardewerkplaats (Brummen) aan zelfportretten geboetseerd. Een onthullende reis langs menselijke vormen en het eigen zelfbeeld. Welk gebaar zit er achter jouw eigen oog? Welk gebaar herken je achter jouw neus of mond? Hoe kan je al deze gebaren tot een geheel samenvoegen?
Een uitdaging deze dagen is om het verhaal achter de vormen van specifiek jouw eigen gezicht te ontmoeten. Een onthullende ervaring.
s’Ochtends werken we aan onderdelen van het portretboetseren. Het boetseren van karakter en eigenschappen komen ook aan bod.
s’Middags zetten we de ontdekkingen van de ochtend om in een eigen beeld van klei. Elke dag wordt er aan dit beeld verder gewerkt, zodat uiteindelijk jouw ontdekkingen met betrekking tot jouw eigen gezicht zichtbaar zijn.

Tijd: Donderdag 15 april tot en met zaterdag 17 april dagelijks van 9 tot 16 uur.

Kosten: 375,- euro. Dit is inclusief materiaal en een eenvoudige, goed verzorgde lunch.                   

Voor aanmelding via mail klik [hier](contact.md)

{% include image.html img="https://25853585-541091259790646543.preview.editmysite.com/uploads/2/5/8/5/25853585/img-1571_orig.jpg" alt="Alt for image" %}

## Kunst begeleidingsgesprekken
Enkele jaren nu begeleidt Feico mensen die moeite hebben een bepaalde opgave in hun leven vorm te geven. Dit kan een ernstige (levensbedreigende) ziekte zijn. Een onverteerbare ervaring. Nieuwe beroepskeuze enz.
Door deze opgave vanuit de beeldende kunst te bekijken kan het inzicht groeien hoe je met deze opgave om kan gaan. Hoe deze opgave jouw leven een nieuwe positieve draai kan geven.
Feico begeleidt dit proces en staat als kunstenaar naast je. Hij geeft niet aan wat goed is en wat slecht. Noch zegt hij wat je moet doen om deze opgave te volbrengen. Het kunstzinnige proces waarin jij het voortouw neemt laat zien wat voor jou goed is en wat niet. Feico helpt je dit te zien en te horen, zodat jouw scheppende en vernieuwende eigenheid zich krachtig, werkzaam en scheppend kan uitspreken.
Er worden beelden gemaakt, kunstzinnige oefeningen gedaan, materialen onderzocht. Als dat gewenst is kan je meehelpen om de beelden die ontstaan zijn in brons te gieten.

Als dit je aanspreekt kan je een kennismakingsgesprek aanvragen.

Voor aanmelding via mail klik [hier](contact.md)
