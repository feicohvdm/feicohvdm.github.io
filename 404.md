---
layout: page
title: Lessen
permalink: /404.html
header:
    image: https://25853585-541091259790646543.preview.editmysite.com/uploads/2/5/8/5/25853585/lessen-4-kopie_orig.jpg
    text: light
---




## Het verbindende beeld.

Donderdag  9  mei tot en met zaterdag 11 mei 2024 worden er in Atelier Organische Beeldhouwkunst beelden gemaakt waarin de verbinding tussen mensen zich uitspreken kan. In aanvang kies je iemand voor wie je een beeld zou willen maken. Welk beeld past tussen jullie? Welk beeld helpt jullie verbinding zich liefdevol te blijven uitspreken? Je zou ook voor de verbinding kunnen kiezen tussen twee dierbaren in je directe omgeving.
In deze  drie boetseerdagen werken we stap voor stap toe naar beelden die liefdevol werkzaam kunnen zijn tussen mensen. 
s’Ochtends werken we met kunstzinnige oefeningen om de vormentaal te leren kennen. s’Middags zetten we de ontdekkingen van de ochtend om in beelden en beeldenseries. Aan het eind van de driedaagse besluit je welk beeld dat je deze dagen gemaakt hebt, rijp is om in brons gegoten te worden. (Het bronsgieten geschiedt buiten deze dagen om.) In begin juli zal er een terugkomdag zijn om jouw bronzen beeld af te ronden.

Tijd: Donderdag 9 mei tot en met zaterdag 11 mei en een dag in juli van       9:00 tot 16:00 uur. 

Kosten: 450,- euro. Dit is inclusief materiaal en lunch. Exclusief het omzetten in brons. (Dit  kan al voor 120,- euro. Afhankelijk van de grootte van je beeld.)

Voor aanmelding via mail klik [hier](contact.md)


## Zomer driedaagse "Smeden"

Van 29 tot en met 31 augustus wordt in Atelier voor de Organische Beeldhouwkunst het gesprek tussen ijzeren koper onderzocht.
Het ijzer wordt gesmeed. Je leert enkele basistechnieken om het krachtvolle ijzer te vormen.
Het koper wordt gedreven. Je leert enkele technieken om met dit weke en dienende materiaal om te gaan. Beide metalen vertegenwoordigen polaire kwaliteiten in onze ziel. Door beide metalen is gesprek met elkaar te brengen
kunnen er kunstzinnige vormen ontstaan die het scheppende tussen een polariteit zichtbaar maken.
Drie dagen waarin verhalen klinken, een ijzeren fibula wordt gesmeed en een koperen offerschaal wordt gedreven. Centraal in deze driedaagse staat een eigen
werkstuk/een kunstzinnig beeld. Jouw verbeelding van het alchemistisch huwelijk tussen ijzer en koper.

Tijd: 29 t/m 31 augustus van 9:30 tot 16:00 uur
Kosten: 500,- (inclusief materiaal en lunch)

Voor aanmelding via mail klik [hier](contact.md)



## Kunst begeleidingsgesprekken

Enkele jaren nu begeleidt Feico mensen die moeite hebben een bepaalde opgave in hun leven vorm te geven. Dit kan een ernstige (levensbedreigende) ziekte zijn. Een onverteerbare ervaring. Nieuwe beroepskeuze enz.
Door deze opgave vanuit de beeldende kunst te bekijken kan het inzicht groeien hoe je met deze opgave om kan gaan. Hoe deze opgave jouw leven een nieuwe positieve draai kan geven.
Feico begeleidt dit proces en staat als kunstenaar naast je. Hij geeft niet aan wat goed is en wat slecht. Noch zegt hij wat je moet doen om deze opgave te volbrengen. Het kunstzinnige proces waarin jij het voortouw neemt laat zien wat voor jou goed is en wat niet. Feico helpt je dit te zien en te horen, zodat jouw scheppende en vernieuwende eigenheid zich krachtig, werkzaam en scheppend kan uitspreken.
Er worden beelden gemaakt, kunstzinnige oefeningen gedaan, materialen onderzocht. Als dat gewenst is kan je meehelpen om de beelden die ontstaan zijn in brons te gieten.

Als dit je aanspreekt kan je een kennismakingsgesprek aanvragen.

Voor aanmelding via mail klik [hier](contact.md)

_________

## Restitutie voor annulering cursus/opleiding:

Tot een maand voor aanvang van de cursus/opleiding krijgt u 100% restitutie van het gehele cursusgeld.
Annulering tot drie weken voor aanvang krijgt u 75% restitutie.
Annulering tot twee weken voor aanvang krijgt u 50% restitutie.
Annulering tot één week voor aanvang krijgt u 25% restitutie.
Annulering 7 dagen of minder vooraf aan de cursus, gedurende de cursus of achteraf is er geen restitutie.
