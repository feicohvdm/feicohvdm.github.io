---
layout: page
title: Lessen
permalink: /404.html
header:
    image: https://25853585-541091259790646543.preview.editmysite.com/uploads/2/5/8/5/25853585/lessen-4-kopie_orig.jpg
    text: light
---


## Open atelier
Eén dag per maand is ieder welkom die wil zoeken naar een eigen vraag in de organische beeldhouwkunst.
Dat kan een inhoudelijke vraag zijn naar een thema zoals "hoe maak ik een herinneringsbeeld?” Of “hoe kan ik de werkzaamheid van het zgn ‘dubbel gebogen vlak’ eigen maken?".Tot een meer praktische vraag zoals: hoe maak ik een degelijke gips mal? Waar moet ik op letten bij het snijden in hout, het drijven van koper, het slijpen van brons...
In een kleine groep vinden ieders vragen een bedding en begeleiding.

We werken steeds op een laatste vrijdag van de maand.
Start: 30 oktober
Tijd: start 9:00 uur tot 16;00 uur
Kosten: 800,- euro voor acht bijeenkomsten (exclusief materiaal)

Voor aanmelding via mail klik [hier](contact.md)


## Tin gieten 3 januari 2021
U bent van harte uitgenodigd om ook dit jaar in de Vuurwerkplaats vloeibaar tin in water te gieten. Dit is een oeroud gebruik.  Op veel plaatsen wordt dit nog steeds rond de jaarwisseling gedaan.
Het bijzondere van dit gebruik is dat deze tin vormen iets zeggen over diegene die giet. Het zegt iets over dat wat hem/haar te wachten staat in het nieuwe jaar.
Op 3 januari giet iedere deelnemer een eigen tin beeld. Waarna we de verschillende tin-gietsels met elkaar bekijken. Via kunstoefeningen proberen we het verhaal achter de gietsels in samenspraak te onthullen. Samen zie je meer dan alleen.
Tijd: 3 januari van 14:00 tot 16:30 uur
Plaats: Aardewerkplaats/Brummen
Kosten : 40,- euro

Voor aanmelding via mail klik [hier](contact.md)

{% include image.html img="https://25853585-541091259790646543.preview.editmysite.com/uploads/2/5/8/5/25853585/p1080660-kopie-2_orig.jpg" alt="Alt for image" %}

## Voorjaars driedaagse "Het Innerlijk beeld"
Donderdag 18 tot en met zaterdag 20 februari 2021 wordt er in de Aardewerkplaats weer geboetseerd aan innerlijke beelden. Beelden die je levens “missie” verbeelden en je steun en kracht kunnen geven. Kortom ieder werkt deze drie dagen een zeer persoonlijk beeldje uit waarin iets van het eigen diepere verlangen zichtbaar wordt.
s’Ochtends werken we aan oefeningen om het innerlijk beeld meer en meer te ontsluieren. s’Middags zetten we de ontdekkingen om in beelden van boetseerwas. Aan het eind van de driedaagse besluit je of het beeld dat je deze dagen gemaakt hebt rijp is om in brons gegoten te worden. Anders kan er thuis aan verder gewerkt worden.
Het proces naar een bronzen beeld wordt door medewerkers van de Aardewerkplaats na de driedaagse verzorgd. Je bent van harte welkom bij het gieten van je beeld.
In mei is er een terugkom dag om de laatste hand aan je bronzen beeld te leggen.

Tijd: Donderdag 18, vrijdag 19 en zaterdag 20 februari en een zaterdag in mei. (gezamenlijk af te spreken) Dagelijks van 9 tot 16 uur.

Kosten: 450,- euro. Dit is inclusief materiaal en een eenvoudige goed verzorgde lunch. De kosten om het beeld om te zetten in brons is ongeveer 120,- euro                  

Voor aanmelding via mail klik [hier](contact.md)



## Kunst driedaagse "zelfportret Boetseren"
Van donderdag 15 april tot en met zaterdag 17 april worden er in de Aardewerkplaats ingangen gegeven om tot een zelfportret te komen. Een indrukwekkende reis langs een landschap van vorm van ons eigen gelaat. Welk gebaar zit er achter de vormen van ons oog. Welk gebaar leeft er achter onze neus of een mond? Door een zelfportret te boetseren kom je dichterbij de (karmische) gebaren en het verhaal van ons eigen gezicht. In deze drie dagen wordt de basis belicht van portret boetseren.
s’Ochtends werken we aan onderdelen van het portret boetseren. Aan bod komt ondermeer het temperament en karakter.
s’Middags zetten we de ontdekkingen van de ochtend om in een eigen beeld van klei. Elke dag wordt aan dit beeld verder gewerkt, zodat uiteindelijk jouw ontdekkingen met betrekking tot  jouw eigen gelaat blijvend zichtbaar zijn.

Tijd: Donderdag 15 april tot en met zaterdag 17 april dagelijks van 9 tot 16 uur.

Kosten: 375,- euro. Dit is inclusief materiaal en een eenvoudige, goed verzorgde lunch.                   

Voor aanmelding via mail klik [hier](contact.md)



## Kunst begeleidingsgesprekken
Enkele jaren nu begeleidt Feico mensen die moeite hebben een bepaalde opgave in hun leven vorm te geven. Dit kan een ernstige (levensbedreigende) ziekte zijn. Een onverteerbare ervaring. Nieuwe beroepskeuze enz.
Door deze opgave vanuit de beeldende kunst te bekijken kan het inzicht groeien hoe je met deze opgave om kan gaan. Hoe deze opgave jouw leven een nieuwe positieve draai kan geven.
Feico begeleidt dit proces en staat als kunstenaar naast je. Hij geeft niet aan wat goed is en wat slecht. Noch zegt hij wat je moet doen om deze opgave te volbrengen. Het kunstzinnige proces waarin jij het voortouw neemt laat zien wat voor jou goed is en wat niet. Feico helpt je dit te zien en te horen, zodat jouw scheppende en vernieuwende eigenheid zich krachtig, werkzaam en scheppend kan uitspreken.
Er worden beelden gemaakt, kunstzinnige oefeningen gedaan, materialen onderzocht. Als dat gewenst is kan je meehelpen om de beelden die ontstaan zijn in brons te gieten.

Als dit je aanspreekt kan je een kennismakingsgesprek aanvragen.

Voor aanmelding via mail klik [hier](contact.md)
