---
layout: page
title: Lessen
permalink: /404.html
header:
    image: https://25853585-541091259790646543.preview.editmysite.com/uploads/2/5/8/5/25853585/lessen-4-kopie_orig.jpg
    text: light
---



## Het genezende beeld

28 en 29 april gaan we opzoek naar beelden waarin genezing zich uitspreken kan. In aanvang van deze twee dagen kies je voor wie of voor wat je een beeld zou willen maken. Dat kan bijvoorbeeld iemand zijn die ziek is en waar jouw zorg naar uitgaat. Je kan ook voor iets anders kiezen dat geheeld wil worden. Tijdens deze dagen gaan we opzoek naar vormen en beelden waarin de potentie leeft om te helen. We gaan op verschillende manier hiernaar opzoek. Aan het eind van deze twee dagen kies je uit de diverse beelden die ontstaan zijn één beeld die na deze dagen in brons gegoten gaat worden. Zodat jouw gevonden gebaar ook daadwerkelijk blijvend heilzaam kan zijn.

Tijd: vrijdag 28 en zaterdag 29 april een dag in juli van 9:00 tot 16:00 uur. (Dus in totaal 3 dagen.)

Kosten: 350,- euro. Dit is inclusief materiaal en lunch. Exclusief het omzetten in brons. (Dit kan al voor 150,- euro. Afhankelijk van de grootte van je beeld.)

Voor aanmelding via mail klik [hier](contact.md)



## Wat hebben de elementenwezens ons te vertellen?

17, 18 en 19 augustus zoeken we in de Aardewerkplaats ingangen om via de beeldende kunst contact te krijgen met de elementenwezens. Dit zijn wezens die in Aarde, Water, Lucht en Vuur leven en van grote waarde zijn voor alle omvormingsprocessen op aarde. Hoewel we ze niet direct fysiek kunnen waarnemen zijn ze wel van groot belang voor ons dagelijks bestaan. In deze Kunstdagen onderzoeken we de werking van elk van deze wezens en hun verlangen naar een contact met ons. Wellicht kunnen deze dagen je helpen om een toegang te vinden tot deze wezens.
In de ochtend onderzoeken we via boetseer-oefeningen een werkgebied van een bepaald elementenwezen. In de middag werken we de ervaringen van de ochtend om in een eigen beeld. Aan dit beeld werk je iedere dag verder. Je zou deze dagen kunnen steenhouwen, houtsnijden, metaalbewerken en/of boetseren in klei en was.

Tijd: 17,18 en 19 augustus van 9:00 tot 16:00 uur.

Kosten: 375,- euro. Dit is inclusief materiaal en lunch.

Voor aanmelding via mail klik [hier](contact.md)



## Kunst begeleidingsgesprekken

Enkele jaren nu begeleidt Feico mensen die moeite hebben een bepaalde opgave in hun leven vorm te geven. Dit kan een ernstige (levensbedreigende) ziekte zijn. Een onverteerbare ervaring. Nieuwe beroepskeuze enz.
Door deze opgave vanuit de beeldende kunst te bekijken kan het inzicht groeien hoe je met deze opgave om kan gaan. Hoe deze opgave jouw leven een nieuwe positieve draai kan geven.
Feico begeleidt dit proces en staat als kunstenaar naast je. Hij geeft niet aan wat goed is en wat slecht. Noch zegt hij wat je moet doen om deze opgave te volbrengen. Het kunstzinnige proces waarin jij het voortouw neemt laat zien wat voor jou goed is en wat niet. Feico helpt je dit te zien en te horen, zodat jouw scheppende en vernieuwende eigenheid zich krachtig, werkzaam en scheppend kan uitspreken.
Er worden beelden gemaakt, kunstzinnige oefeningen gedaan, materialen onderzocht. Als dat gewenst is kan je meehelpen om de beelden die ontstaan zijn in brons te gieten.

Als dit je aanspreekt kan je een kennismakingsgesprek aanvragen.

Voor aanmelding via mail klik [hier](contact.md)

_________

## Restitutie voor annulering cursus/opleiding:

Tot een maand voor aanvang van de cursus/opleiding krijgt u 100% restitutie van het gehele cursusgeld.
Annulering tot drie weken voor aanvang krijgt u 75% restitutie.
Annulering tot twee weken voor aanvang krijgt u 50% restitutie.
Annulering tot één week voor aanvang krijgt u 25% restitutie.
Annulering 7 dagen of minder vooraf aan de cursus, gedurende de cursus of achteraf is er geen restitutie.
