---
layout: page
title: Lessen
permalink: /404.html
header:
    image: https://25853585-541091259790646543.preview.editmysite.com/uploads/2/5/8/5/25853585/lessen-4-kopie_orig.jpg
    text: light
---






## Onderzoeksroute Organische Beeldhouwkunst

21 September start er weer een onderzoeksroute van tien
zaterdagen verspreid over een jaar. Een route waarin iedere
deelnemer aan een eigen beeldend project kan werken. Dat kan
een thema zijn dat jou (al wat langer) aanspreekt. Bijvoorbeeld
boetseren van het menselijke. Of: welk beeld geeft mij werkelijk
kracht en hoop? Tijdens deze dagen kan je met diverse materialen
(bijvoorbeeld: hout, klei, metaal) en diverse technieken werken.
Kortom een onderzoeksroute waarin je jouw wensen in de
organische beeldhouwkunst kan onderzoeken. Daarnaast kiezen
we iedere keer als opmaat een thema uit de Organische
Beeldhouwkunst. Dit thema onderzoeken we met elkaar. Thema’s
als: “hoe breng ik levenskracht in mijn vormen?” of “hoe druk ik
liefde uit in een beeld?“
Een verrassende route waarin je jouw kunstenaarschap tegenkomt
en kan uitbouwen zodat het een waardevolle plaats in jouw leven
kan krijgen.

Data: 21 september; 19 oktober; 16 november; 14 december;
18 januari; 15 februari; 15 maart; 12 april; 17 mei; 14 juni.

Tijd: Tien zaterdagen van 9:00 uur tot 16:00 uur.

Kosten: 1250,- euro (inclusief basismateriaal)

Voor aanmelding via mail klik [hier](contact.md)


## Hooglied verbeeld

Laat mij kussen met de kussen van zijn mond!
Want liefdevol zijn je liefkozingen, meer dan wijn.
Hooglied 1:2

8 en 9 november staat in Atelier Organische Beeldhouwkunst
Hooglied centraal. Het prachtige en mysterieuze liefdesgedicht uit
het oude Testament. De moeder van alle liederen wordt het ook
wel genoemd. Vele kunstenaars hebben deze beeldrijke poëzie als
een inspiratiebron gevonden. In deze twee dagen gaan we
kunstzinnig opzoek naar het mysterie van dit liefdesgedicht. Zodat
dit lied zich mogelijk ook in jou zou kunnen uitspreken.
In de ochtend gaan we met kunstzinnige oefeningen een deel van
dit lied onderzoeken. Om dan in de middag door middel van
steen, koper of klei aan een eigen verbeelding van Hooglied te
werken.

Tijd: 8 en 9 november van 9.00 tot 16.00 uur.

Kosten: 250,- euro (inclusief materiaal en lunch)

Voor aanmelding via mail klik [hier](contact.md)


## Wat vraagt het nieuwe jaar?

Op donderdag 2 januari gieten we in Atelier Organische
Beeldhouwkunst vloeibaar tin in water uit.
Het bijzondere van het tingieten in gevitaliseerd water is dat
bij ieder een eigen vorm zichtbaar wordt. Zou in deze vorm
iets van de potentie van jouw nieuwe jaar zichtbaar worden?
Zo ja, hoe kan je zicht krijgen op het verhaal achter jouw tin
vorm?
Eerst giet ieder een eigen vorm. Om dan samen deze vormen
te bekijken vanuit een bepaalde kunstzinnige oefening.

Plaats: De Aardewerkplaats - Windheuvelstraat 3 - Brummen

Tijd: 2 januari van 11:00 tot 12:30 uur

Kosten: 25,- euro

Voor aanmelding via mail klik [hier](contact.md)

## Karma Werkplaats

28 en 29 maart is er een inleiding in de “Karma werkplaats”. Door
middel van kunstzinnig (beeldend) werken gaan we de wetten van
Karma onderzoeken. Dit om zicht te krijgen in je eigen karmische
opgaven.
In deze oriëntatie tweedaagse bekijken we welke (oud) culturele
invloeden in jouw huidige leven meespreken. Zodat je daar meer
en meer een vrij wilsbesluit in kan nemen.
In de ochtend werken we kunstzinnig aan dit thema. In de middag
werk je dat wat je gevonden hebt in een eigen beeld uit.
Bij voldoende belangstelling bespreken we de mogelijkheid om
deze Karma Werkplaats te vervolgen.

Plaats: De Aardewerkplaats - Windheuvelstraat 3 - Brummen

Tijd: 28 en 29 maart van 9:00 tot 16:00 uur.

Kosten: 240,- euro. (Dit is inclusief materiaal en lunch).

Voor aanmelding via mail klik [hier](contact.md)

---
## Parttime opleiding Organische Beeldhouwkunst

In september 2025 start een nieuwe opleidingsgroep Organische beeldhouwkunst in de Aardewerkplaats (Brummen). We beginnen met een introductie jaar. In dit jaar worden je handvaten aangeboden om de eigen talenten en mogelijkheden in deze levende kunstvorm te onderzoeken en verder te ontwikkelen. In deze opleiding willen we een beeldhouwkunst uitwerken die past in de huidige tijd. Een beeldhouwkunst waarin het geestelijke achter de uiterlijke vormen een plaats krijgt. Een beeldhouwkunst ook waarin jouw ziel zich in mee kan bewegen en zich in uit kan spreken. Kortom een beeldhouwkunst die ons wakker maakt voor onze eigen levensopgave.

Essentieel in deze scholingsweg is het uitgangspunt dat ieder mens in wezen een kunstenaar is. Ieder draagt een bron van scheppen in zich. In deze opleiding proberen we een voedingsbodem aan te bieden waarop ieder zijn/haar eigen kunstenaarschap kan ontwikkelen. We geven een basis, namelijk het vormgeven vanuit de zeven orgaansferen. Een basis die ruim genoeg is om hier vanuit jouw eigen mogelijkheden te onderzoeken. Ook de diverse technieken en materialen die aan bod komen staan geheel in dienst van het ontwikkelen van het eigen kunstenaarschap.

In het introductiejaar wordt er een begin gemaakt met het onderzoeken van de zeven vormgevende “organen” waar vanuit de Organische beeldhouwer zijn beelden maakt. Zeven bronnen, zeven inspiraties om beelden te maken.

We beginnen in oktober met "Maan/reproductie" beelden. Denk daarbij aan bijvoorbeeld de beelden van Barbara Hepworth.
Het gipsmallen maken en in gips snijden komt in deze sfeer aan bod.
Rond de kerst reizen we verder naar de "Hart-sfeer".
Een sfeer waarin polariteiten hun scheppend vernieuwende verhaal vinden. We gaan met goud werken.
In januari komen de "long" beelden. Beelden die uit onderdelen zijn opgebouwd.
In februari onderzoeken we de "lever" beelden. Beelden waarin een overvloed aan nieuw leven zich uit kan spreken.
In maart reizen we verder naar de "gal" beelden. Beelden die kunnen bewegen.
In april de "milt" beelden en tenslotte in mei de "nier" beelden.

Na het introductie jaar kan je jouw relatie met de organische beeldhouwkunst verdiepen in twee verdiepingsjaren. Het beeldend werken vanuit de zeven organen wordt verruimd. Daarbij leer je in diverse materialen te werken, zoals brons, houtsnijden en ondermeer ijzer.


## Kennismaking

Als deze opleiding je aanspreekt en je overweegt om mee te doen dan kun je een geheel vrijblijvend kennismakingsgesprek aan vragen. Z'n kennismakingsgesprek kan via de telefoon of "life" op lokatie.  We bespreken dan jouw vragen, twijfels en bekijken of jouw wensen, mogelijkheden en verlangens aansluiten bij deze scholingsweg.
Voor een afspraak kun je contact met Feico opnemen: telf. 0630953313

Voor aanmelding en vragen via mail klik [hier](contact.md)


## Kosten

De kosten voor deze opleiding zijn 2600,- euro pp per jaar. (Inclusief beeldend basismateriaal, lesmiddelen, begeleiding ook buiten de bijeenkomsten om. Exclusief kosten voor het bronsgieden en museum/galerie bezoek.)


## Tijd

Het voortraject tot de opleiding start 21 september in een zogenaamde Onderzoeksroute. Dit is een route van tien zaterdagen verspreid over het jaar. Eén zaterdag per maand.
Het eerste jaar van de opleiding start in september 2025 en bestaat uit 20 dag-bijeenkomsen. Van september t/m juni iedere maand twee dagen.

Iedere dag begint om 9:00 uur (welkom vanaf 8:45 uur) en eindigt uiterlijk om 16:00 uur.

## Plaats

We kunnen gebruik maken van een ruim atelier/werkplaats  en een bronsgieterij:
Aardewerkplaats Amiel.
Windheuvelstraat 3
6971 JV Brummen (nabij Zutphen).

Door het jaar heen bezoeken we musea en galeries.


Voor uitgebreidere informatie over deze opleiding: [https://feicohajonides2020.github.io](https://feicohajonides2020.github.io)


_________

## Kunst begeleidingsgesprekken

Enkele jaren nu begeleidt Feico mensen die moeite hebben een bepaalde opgave in hun leven vorm te geven. Dit kan een ernstige (levensbedreigende) ziekte zijn. Een onverteerbare ervaring. Nieuwe beroepskeuze enz.
Door deze opgave vanuit de beeldende kunst te bekijken kan het inzicht groeien hoe je met deze opgave om kan gaan. Hoe deze opgave jouw leven een nieuwe positieve draai kan geven.
Feico begeleidt dit proces en staat als kunstenaar naast je. Hij geeft niet aan wat goed is en wat slecht. Noch zegt hij wat je moet doen om deze opgave te volbrengen. Het kunstzinnige proces waarin jij het voortouw neemt laat zien wat voor jou goed is en wat niet. Feico helpt je dit te zien en te horen, zodat jouw scheppende en vernieuwende eigenheid zich krachtig, werkzaam en scheppend kan uitspreken.
Er worden beelden gemaakt, kunstzinnige oefeningen gedaan, materialen onderzocht. Als dat gewenst is kan je meehelpen om de beelden die ontstaan zijn in brons te gieten.

Als dit je aanspreekt kan je een kennismakingsgesprek aanvragen.

Voor aanmelding via mail klik [hier](contact.md)

_________

## Restitutie voor annulering cursus/opleiding:

Tot een maand voor aanvang van de cursus/opleiding krijgt u 100% restitutie van het gehele cursusgeld.
Annulering tot drie weken voor aanvang krijgt u 75% restitutie.
Annulering tot twee weken voor aanvang krijgt u 50% restitutie.
Annulering tot één week voor aanvang krijgt u 25% restitutie.
Annulering 7 dagen of minder vooraf aan de cursus, gedurende de cursus of achteraf is er geen restitutie.
