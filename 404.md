---
layout: page
title: Lessen
permalink: /404.html
header:
    image: https://25853585-541091259790646543.preview.editmysite.com/uploads/2/5/8/5/25853585/lessen-4-kopie_orig.jpg
    text: light
---



## Zomerkunstdagen "De mens en zijn roeping"

Van donderdag 5 augustus tot en met zaterdag 7 augustus 2021 staat in de Aardewerkplaats roeping centraal. Roeping kan een beladen woord zijn. Roeping komt dichterbij als je bedenkt dat ieder mens in meer of mindere mate een verlangen heeft om iets in z’n leven te realiseren. Dit verlangen zou je kunnen koesteren en kunnen onderzoeken. Dan is het mogelijk dat achter dit verlangen een glimp van jouw levensroeping zichtbaar wordt.
In deze driedaagse gaan we vooral beeldend aan het werk.
’s Ochtend onderzoeken we via de kunst enkele persoonlijke gebaren die in onze ziel leven en waarmee we ons verlangen uitdrukken en onderdrukken. Een bevrijdend en inspirerend onderzoek.
Om dan in de middag deze ontdekkingen om te zetten in een eigen beeld van klei, steen, metaal of boetseerwas. Elke dag wordt aan dit beeld verder gewerkt, zodat mogelijk een glimp van jouw levensroeping zichtbaar wordt.
Driedagen waarin de vreugde centraal staat om beelden te maken vanuit het eigen verlangen.

Begeleiding: Feico Hajonides, beeldhouwer
Tijd: Donderdag 5 augustus tot en met zaterdag 7 augustus
van 9:00 tot 16:00 uur
Kosten: 375,- euro. Dit is inclusief materiaal en
lunch.

Voor aanmelding via mail klik [hier](contact.md)


## Boetseren vanuit zeven schaduwen

Van vrijdag 8 tot en met zaterdag 9 oktober 2021 onderzoeken we in de Aardewerkplaats de werking van zeven soorten schaduwen. Schaduw is vaak een wat onbelicht fenomeen. En dat terwijl men in oude culturen de ervaring had dat het juist de diverse soorten schaduw waren die ons mensen toegang gaven tot de geestelijke wereld.
Laten we deze zeven schaduwen eens van dichterbij bekijken en hier vanuit beelden maken. Ook voor de beeldhouwkunst is de zeggingskracht van schaduwen namelijk onmisbaar. Een bewuste omgang met de zeven schaduwen geeft aan de beelden die je maakt nieuwe mogelijkheden. Laat je verrassen op deze Michaels bijeenkomst.
’s Ochtends onderzoeken we vanuit het boetseren de kwaliteit en werkzaamheid van ieder van de zeven schaduwen.
Om dan in de middag deze ontdekkingen om te zetten in een eigen beeld van klei, steen, of hout. Elke dag werk je verder aan dit beeld.

Begeleiding: Feico Hajonides, beeldhouwer
Tijd: Vrijdag 8 oktober tot en met zaterdag 9 oktober
van 9:00 tot 16:00 uur
Kosten: 300,- euro. Dit is inclusief materiaal en
lunch.

Voor aanmelding via mail klik [hier](contact.md)


## Barbara Hepworth

19 November wordt in Atelier Organische Beeldhouwkunst het beeldend werk van Barabra Hepworth besproken en geboetseerd. Een groot beeldhouwster die van onschatbare waarde is geweest voor de organische beeldhouwkunst. Op deze dag proberen we de waarde van enkele werken van Barbara beleefbaar te beleven.
We gaan het over haar bewogen biografie hebben. Via boetseer oefeningen proberen we haar beeldende taal invoelbaar te maken.
Tijd: 19 November van 9:00 tot 16:00 uur
Kosten: 125,- euro. Dit is inclusief materiaal.

Voor aanmelding via mail klik [hier](contact.md)


## Maria verbeeld

Zaterdag 18 december  worden in Atelier Organische Beeldhouwkunst de kwaliteit en waarde van Maria onderzocht een verbeeld. Een advents bijeenkomst.
Wat heeft Maria ons persoonlijk te zeggen? Wat wil geboren worden ook in onszelf?
Op deze dag gaan we opzoek naar het Maria-mysterie. Een mysterie van ontvangen en mogelijk maken.

In de ochtend onderzoeken we het Maria mysterie vanuit inzichten uit de anthoposofie en de Kunst.
s’Middags zetten we de ontdekkingen van de ochtend om in beelden van klei en/of boetseerwas.

Tijd: Zaterdag 18 december van 9:00 tot 16:00 uur.  Kosten: 125,- euro. Dit is inclusief materiaal.

Voor aanmelding via mail klik [hier](contact.md)


## Tin gieten als beeld van 2022

In de Kersttijd gieten we op zaterdag 2 januari vloeibaar tin in water uit. Dit is
een oeroud gebruik. Op veel plaatsen wordt dit nog steeds rond de
jaarwisseling gedaan.
Het bijzondere aan het tin-gieten in water is dat iedere tin-vorm anders is. Wij gaan er in de Aardewerkplaats vanuit dat de gegoten vorm iets zegt over diegene die het vloeibaar tin in het water giet. Het zegt iets over de potentie het nieuwe jaar. Met deze insteek is het boeiend om de
gegoten beeldjes als voorspellende kunstwerkjes te zien.
Op zaterdag 2 januari leggen we de verschillende tin-gietsels bij elkaar en
proberen door middel van boetseren en andere kunst oefeningen het
verhaal achter de gietsels in samenspraak te onthullen.
Kosten: 85,- pp (inclusief materiaal)

Voor aanmelding via mail klik [hier](contact.md)


## Het Liefdevolle beeld

Van 25 tot en met 27 maart 2022 worden er in de Aardewerkplaats beelden
gemaakt waarin de liefde voor een naaste zich uitspreken kan. In aanvang kies je iemand voor
wie je een beeld zou willen maken. Welk beeld past bij deze mens? Welk beeld helpt hem verder
en kan hem inspireren en ondersteunen bij actuele stappen op zijn levensweg? Zou je zo’n
beeld willen maken? Je liefdevolle hart weet welke vormen correct zijn en verbeeld mogen
worden.
In deze drie boetseerdagen werken we stap voor stap toe naar beelden die een ander
kunnen inspireren en zichtbaar kunnen maken. Het is veelal vreugdevol om zichtbaar te maken
wat eerst onzichtbaar is.(Ook voor iemand die al gestorven is zou je een beeld kunnen maken
die hem/haar verder helpt.)

Tijd: Vrijdag 25 tot en met zondag 27 maart en een dag in mei van
9:00 tot 16:00 uur. (Dus in totaal 4 dagen.)
Kosten: 450,- euro. Dit is inclusief materiaal en lunch. Exclusief het omzetten in
brons. (Dit kan al voor 120,- euro. Afhankelijk van de grootte van je beeld.)

Voor aanmelding via mail klik [hier](contact.md)

## Kunst begeleidingsgesprekken

Enkele jaren nu begeleidt Feico mensen die moeite hebben een bepaalde opgave in hun leven vorm te geven. Dit kan een ernstige (levensbedreigende) ziekte zijn. Een onverteerbare ervaring. Nieuwe beroepskeuze enz.
Door deze opgave vanuit de beeldende kunst te bekijken kan het inzicht groeien hoe je met deze opgave om kan gaan. Hoe deze opgave jouw leven een nieuwe positieve draai kan geven.
Feico begeleidt dit proces en staat als kunstenaar naast je. Hij geeft niet aan wat goed is en wat slecht. Noch zegt hij wat je moet doen om deze opgave te volbrengen. Het kunstzinnige proces waarin jij het voortouw neemt laat zien wat voor jou goed is en wat niet. Feico helpt je dit te zien en te horen, zodat jouw scheppende en vernieuwende eigenheid zich krachtig, werkzaam en scheppend kan uitspreken.
Er worden beelden gemaakt, kunstzinnige oefeningen gedaan, materialen onderzocht. Als dat gewenst is kan je meehelpen om de beelden die ontstaan zijn in brons te gieten.

Als dit je aanspreekt kan je een kennismakingsgesprek aanvragen.

Voor aanmelding via mail klik [hier](contact.md)
