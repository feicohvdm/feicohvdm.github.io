---
layout: page
title: Lessen
permalink: /404.html
header:
    image: https://25853585-541091259790646543.preview.editmysite.com/uploads/2/5/8/5/25853585/lessen-4-kopie_orig.jpg
    text: light
---



## Barbara Hepworth

Zaterdag 19 November wordt in Atelier Organische Beeldhouwkunst het beeldend werk van Barabra Hepworth besproken en geboetseerd. Een groot beeldhouwster die van onschatbare waarde is geweest voor de organische beeldhouwkunst. Op deze dag proberen we de waarde van enkele werken van Barbara beleefbaar te beleven.
We gaan het over haar bewogen biografie hebben. Via boetseer oefeningen proberen we haar beeldende taal invoelbaar te maken.
Tijd: 19 November van 9:00 tot 16:00 uur
Kosten: 125,- euro. Dit is inclusief materiaal.

Voor aanmelding via mail klik [hier](contact.md)


## Het genezende beeld

28 en 29 april 2023 worden er in de Aardewerkplaats beelden
gemaakt waarin genezing zich uitspreken kan. In aanvang van deze twee dagen kies je een onderwerp waarvoor je een beeld zou willen maken. Dat kan bijvoorbeeld iemand zijn die ziek is en waarnaar jouw zorg uitgaat. Je kan ook voor een andere grote of kleine situatie kiezen die om genezing vraagt. In deze dagen gaan we opzoek naar beelden die genezend naar die persoon of die situatie door kunnen werken. Daarbij wordt er uitgegaan dat we diep in onszelf een geneeskrachtige bron dragen waarin helende beelden leven. Ons liefdevolle hart weet welke vormen in aanmerking komen en verbeeld mogen worden.
In deze twee boetseerdagen werken we stap voor stap toe naar beelden die weer heel kunnen maken wat verbroken is. Het is vreugdevol om je verbonden te weten met het helende tussen ons mensen.
Aan het eind van deze twee dagen kies je een beeld die na deze dagen in brons gegoten gaat worden. Zodat jouw gevonden gebaar ook daadwerkelijk bijvend werkzaam kan zijn. 

Tijd: vrijdag 28 en zaterdag 29 april 2023 een dag in juli van
9:00 tot 16:00 uur. (Dus in totaal 3 dagen.)
Kosten: 350,- euro. Dit is inclusief materiaal en lunch. Exclusief het omzetten in
brons. (Dit kan al voor 150,- euro. Afhankelijk van de grootte van je beeld.)

Voor aanmelding via mail klik [hier](contact.md)



## Wat hebben de elementenwezens ons te vertellen?

In de zomer van 2023 onderzoeken we in de Aardewerkplaats door toedoen van de beeldende kunst de aanwezigheid en werking van de elementenwezens. We staan er wellicht niet dagelijks bij stil, maar overal om ons heen zijn wezens aanwezig die we niet direkt met onze ogen kunnen zien. Deze wezens werden door oude culturen als waardevolle realiteit beleefd en men handelde ernaar. In deze dagen onderzoeken we de aanwezigheid en werking van de gnomen (bewoners van het Aarde-element), de nimphen (bewoners van het Water-element), elven (bewoners van het Lucht-element) en vuurwezens. Wellicht kunnen deze dagen je helpen om je meer te openen voor een relatie met deze wezens. Bij hun leeft er in ieder geval een groot verlangen naar een contact met ons. Voor een gezonde omvorming van het aardse hebben we hun hulp hard nodig.

In de ochtend onderzoeken we via boetseer-oefeningen een werkgebied van een bepaald elementen wezen. In de middag werken we de ervaringen van de ochtend om in een eigen beeld. Aan dit beeld werk je iedere dag verder. Je zou bijvoorbeeld (onder begeleiding) kunnen werken in steen, hout, klei of boetseerwas.   

Tijd: zomer 2023 (data volgt nog) van
9:00 tot 16:00 uur.
Kosten: 375,- euro. Dit is inclusief materiaal en lunch.

Voor aanmelding via mail klik [hier](contact.md)



## Kunst begeleidingsgesprekken

Enkele jaren nu begeleidt Feico mensen die moeite hebben een bepaalde opgave in hun leven vorm te geven. Dit kan een ernstige (levensbedreigende) ziekte zijn. Een onverteerbare ervaring. Nieuwe beroepskeuze enz.
Door deze opgave vanuit de beeldende kunst te bekijken kan het inzicht groeien hoe je met deze opgave om kan gaan. Hoe deze opgave jouw leven een nieuwe positieve draai kan geven.
Feico begeleidt dit proces en staat als kunstenaar naast je. Hij geeft niet aan wat goed is en wat slecht. Noch zegt hij wat je moet doen om deze opgave te volbrengen. Het kunstzinnige proces waarin jij het voortouw neemt laat zien wat voor jou goed is en wat niet. Feico helpt je dit te zien en te horen, zodat jouw scheppende en vernieuwende eigenheid zich krachtig, werkzaam en scheppend kan uitspreken.
Er worden beelden gemaakt, kunstzinnige oefeningen gedaan, materialen onderzocht. Als dat gewenst is kan je meehelpen om de beelden die ontstaan zijn in brons te gieten.

Als dit je aanspreekt kan je een kennismakingsgesprek aanvragen.

Voor aanmelding via mail klik [hier](contact.md)

_________

Restitutie voor annulering cursus/opleiding:

Tot een maand voor aanvang van de cursus/opleiding krijgt u 100% restitutie van het gehele cursusgeld.
Annulering tot drie weken voor aanvang krijgt u 75% restitutie.
Annulering tot twee weken voor aanvang krijgt u 50% restitutie.
Annulering tot één week voor aanvang krijgt u 25% restitutie.
Annulering 7 dagen of minder vooraf aan de cursus, gedurende de cursus of achteraf is er geen restitutie.
