---
layout: page
title: Lessen
permalink: /404.html
header:
    image: https://25853585-541091259790646543.preview.editmysite.com/uploads/2/5/8/5/25853585/lessen-4-kopie_orig.jpg
    text: light
---


## Karma Werkplaats

Op 7 en 8 november gaan we verder met de “Karma werkplaats”. Door middel van de beeldend kunst gaan we de wetten van Karma onderzoeken. Dit om zicht te krijgen in je eigen karmische opgaven. Ieder is welkom. Ook als je nog niet eerder met een eerdere karma-werkplaats hebt meegedaan.
In deze tweedaagse bekijken we hoe karma in jouw huidige leven meespreekt. Bijvoorbeeld hoe kan je een bepaalde gebeurtenis die bepalend is voor je huidige leven in het licht zien van karma. We diverse beelden, zodat je meer en meer in deze gebeurtenissen een vrij wilsbesluit kan nemen.

In de ochtend werken we kunstzinnig aan een bepaald thema. In de middag werk je dat wat je gevonden hebt in een eigen beeld uit.

Met: Feico Hajonides

Plaats: De Aardewerkplaats - Windheuvelstraat 3 - Brummen

Tijd: 7 en 8 november van 9:00 tot 16:00 uur.

Kosten: 250,- euro. (Dit is inclusief materiaal en lunch).

Voor aanmelding via mail klik [hier](contact.md)


## Heilige Nachten bijeenkomsten

Zoals eerdere jaren wordt er weer in atelier Organische Beeldhouwkunst bijeenkomsten georganiseerd rond de Heilige Nachten tijd. De bijzondere tijd tussen 25 december en 6 januari. Deze keer is dat een bijeenkomen vóór de heilige nachten-tijd en een bijeenkomst erna.
Op 20 december bekijken we hoe ieder de komende Heilige tijd in wil gaan. Welk kunstzinnig zoeken past bij jou?
Op 10 januari bekijken we wat de Heilige tijd jou gebracht heeft. Wat is jou toegevallen?
Door samen deze tijd te dragen zie je meer. We zijn immers tijdgenoten en dat helpt om zicht te krijgen op jouw specifieke levensweg met z’n specifieke vragen.
We kunnen ook samen besluiten om samen één bepaald thema de komende twaalf heilige nachten mee te dragen. Bijvoorbeeld het thema van de “vierde koning”. Evenals de andere drie koningen reisde hij ook af naar Bethlehem. Maar door wat het leven hem bracht en de (menslievende) keuzen die hij deed, werd zijn reis anders dan gepland. Hoe kan dit thema ook bij jou in het komende jaar verder werken?

Met: Feico Hajonides (beeldhouwer)
Plaats: Atelier Organisch Beeldhouwen - Windheuvelstraat 3 - Brummen
Tijd: 20 december en 10 januari van 9:30 tot 16:00 uur.
Kosten: 200,- euro. voor beide dagen.

Voor aanmelding via mail klik [hier](contact.md)


## Henry Moore

Op 27 en 28 maart wordt in Atelier Organische Beeldhouwkunst het beeldend werk van Henry Moore besproken en geboetseerd. Een groot beeldhouwer die van onschatbare waarde is geweest voor de organische beeldhouwkunst. Op deze dag proberen we de waarde van enkele werken van Moore te beleven. We bekijken haar bewogen biografie en de beelden die dit opleverde. Via boetseer oefeningen proberen we haar beeldende taal invoelbaar te maken.

Met: Feico Hajonides (beeldhouwer)
Plaats: Atelier Organische Beeldhouwkunst - Windheuvelstraat 3 - Brummen
Tijd: 27 en 28 maart 2026 van 9:30 tot 16:00 uur.
Kosten: 250,- euro. (inclusief een eenvoudige lunch op beide dagen.)

Voor aanmelding via mail klik [hier](contact.md)


## Portret boetseren

Vrijdag  15  en zaterdag  16 mei wordt er in Atelier Organisch Beeldhouwen aan zelf-portretten geboetseerd. Een onthullende reis langs menselijke vormen en het eigen zelfbeeld. Welk gebaar zit er achter jouw eigen oog? Welk gebaar herken je achter jouw neus of mond? Hoe kan je al deze gebaren tot een geheel samenvoegen?
Een uitdaging deze dagen is om het verhaal achter de vormen van specifiek jouw eigen gezicht te ontmoeten. Een onthullende ervaring.

s’Ochtends werken we aan onderdelen van het portret boetseren. Het boetseren van karakter en eigenschappen komen ook aan bod.
s’Middags zetten we de ontdekkingen van de ochtend om in een eigen beeld van klei. Beide dagen wordt er aan dit beeld verder gewerkt, zodat uiteindelijk jouw ontdekkingen met betrekking tot jouw eigen gezicht zichtbaar worden.

Met: Feico Hajonides (beeldhouwer)
Plaats: Atelier Organisch Beeldhouwen - Windheuvelstraat 3 - Brummen
Tijd: 27 en 28 maart 2026 van 9:30 tot 16:00 uur.
Kosten: 250,- euro. (inclusief een eenvoudige lunch op beide dagen.)

Voor aanmelding via mail klik [hier](contact.md)


## Parttime opleiding Organische Beeldhouwkunst

4 September 2026 start een nieuwe opleidingsgroep Organische beeldhouwkunst in de Aardewerkplaats (Brummen). We beginnen met een introductie jaar. In dit jaar worden je handvaten aangeboden om de eigen talenten en mogelijkheden in deze levende kunstvorm te onderzoeken en verder te ontwikkelen. In deze opleiding willen we een beeldhouwkunst uitwerken die past in de huidige tijd. Een beeldhouwkunst waarin het geestelijke achter de uiterlijke vormen een plaats krijgt. Een beeldhouwkunst ook waarin jouw ziel zich in mee kan bewegen en zich in uit kan spreken. Kortom een beeldhouwkunst die ons wakker maakt voor onze eigen levensopgave.

Essentieel in deze scholingsweg is het uitgangspunt dat ieder mens in wezen een kunstenaar is. Ieder draagt een bron van scheppen in zich. In deze opleiding proberen we een voedingsbodem aan te bieden waarop ieder zijn/haar eigen kunstenaarschap kan ontwikkelen. We geven een basis, namelijk het vormgeven vanuit de zeven orgaansferen. Een basis die ruim genoeg is om hier vanuit jouw eigen mogelijkheden te onderzoeken. Ook de diverse technieken en materialen die aan bod komen staan geheel in dienst van het ontwikkelen van het eigen kunstenaarschap.

In het introductiejaar wordt er een begin gemaakt met het onderzoeken van de zeven vormgevende “organen” waar vanuit de Organische beeldhouwer zijn beelden maakt. Zeven bronnen, zeven inspiraties om beelden te maken.

We beginnen in oktober met "Maan/reproductie" beelden. Denk daarbij aan bijvoorbeeld de beelden van Barbara Hepworth.
Het gipsmallen maken en in gips snijden komt in deze sfeer aan bod.
Rond de kerst reizen we verder naar de "Hart-sfeer".
Een sfeer waarin polariteiten hun scheppend vernieuwende verhaal vinden. We gaan met goud werken.
In januari komen de "long" beelden. Beelden die uit onderdelen zijn opgebouwd.
In februari onderzoeken we de "lever" beelden. Beelden waarin een overvloed aan nieuw leven zich uit kan spreken.
In maart reizen we verder naar de "gal" beelden. Beelden die kunnen bewegen.
In april de "milt" beelden en tenslotte in mei de "nier" beelden.

Na het introductie jaar kan je jouw relatie met de organische beeldhouwkunst verdiepen in twee verdiepingsjaren. Het beeldend werken vanuit de zeven organen wordt verruimd. Daarbij leer je in diverse materialen te werken, zoals brons, houtsnijden en ondermeer ijzer.


## Kennismaking

Als deze opleiding je aanspreekt en je overweegt om mee te doen dan kun je een geheel vrijblijvend kennismakingsgesprek aan vragen. Z'n kennismakingsgesprek kan via de telefoon of "life" op lokatie.  We bespreken dan jouw vragen, twijfels en bekijken of jouw wensen, mogelijkheden en verlangens aansluiten bij deze scholingsweg.
Voor een afspraak kun je contact met Feico opnemen: telf. 0630953313

Voor aanmelding en vragen via mail klik [hier](contact.md)


## Kosten

De kosten voor deze opleiding zijn 2600,- euro pp per jaar. (Inclusief beeldend basismateriaal, lesmiddelen, begeleiding ook buiten de bijeenkomsten om. Exclusief kosten voor het bronsgieden en museum/galerie bezoek.)


## Tijd

Het eerste jaar van de opleiding start 4 september 2026 en bestaat uit 20 dag-bijeenkomsen. Van september t/m juni iedere maand een vrijdag en een zaterdag aansluitend.

Iedere dag begint om 9:00 uur (welkom vanaf 8:45 uur) en eindigt uiterlijk om 16:00 uur.

## Plaats

We kunnen gebruik maken van een ruim atelier/werkplaats  en een bronsgieterij:
Atelier Organische Beeldhouwkunst
Windheuvelstraat 3
6971 JV Brummen (nabij Zutphen).

Door het jaar heen bezoeken we musea en galeries.


Voor uitgebreidere informatie over deze opleiding: [https://feicohajonides2020.github.io](https://feicohajonides2020.github.io)


----------

## Kunst begeleidingsgesprekken

Enkele jaren nu begeleidt Feico mensen die moeite hebben een bepaalde opgave in hun leven vorm te geven. Dit kan een ernstige (levensbedreigende) ziekte zijn. Een onverteerbare ervaring. Nieuwe beroepskeuze enz.
Door deze opgave vanuit de beeldende kunst te bekijken kan het inzicht groeien hoe je met deze opgave om kan gaan. Hoe deze opgave jouw leven een nieuwe positieve draai kan geven.
Feico begeleidt dit proces en staat als kunstenaar naast je. Hij geeft niet aan wat goed is en wat slecht. Noch zegt hij wat je moet doen om deze opgave te volbrengen. Het kunstzinnige proces waarin jij het voortouw neemt laat zien wat voor jou goed is en wat niet. Feico helpt je dit te zien en te horen, zodat jouw scheppende en vernieuwende eigenheid zich krachtig, werkzaam en scheppend kan uitspreken.
Er worden beelden gemaakt, kunstzinnige oefeningen gedaan, materialen onderzocht. Als dat gewenst is kan je meehelpen om de beelden die ontstaan zijn in brons te gieten.

Als dit je aanspreekt kan je een kennismakingsgesprek aanvragen.

Voor aanmelding via mail klik [hier](contact.md)

_________

## Restitutie voor annulering cursus/opleiding:

Tot een maand voor aanvang van de cursus/opleiding krijgt u 100% restitutie van het gehele cursusgeld.
Annulering tot drie weken voor aanvang krijgt u 75% restitutie.
Annulering tot twee weken voor aanvang krijgt u 50% restitutie.
Annulering tot één week voor aanvang krijgt u 25% restitutie.
Annulering 7 dagen of minder vooraf aan de cursus, gedurende de cursus of achteraf is er geen restitutie.
