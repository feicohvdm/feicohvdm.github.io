---
layout: page
title: Lessen
permalink: /404.html
header:
    image: https://25853585-541091259790646543.preview.editmysite.com/uploads/2/5/8/5/25853585/lessen-4-kopie_orig.jpg
    text: light
---



## Kunst begeleidingsgesprekken

Enkele jaren nu begeleidt Feico mensen die moeite hebben een bepaalde opgave in hun leven vorm te geven. Dit kan een ernstige (levensbedreigende) ziekte zijn. Een onverteerbare ervaring. Nieuwe beroepskeuze enz.
Door deze opgave vanuit de beeldende kunst te bekijken kan het inzicht groeien hoe je met deze opgave om kan gaan. Hoe deze opgave jouw leven een nieuwe positieve draai kan geven.
Feico begeleidt dit proces en staat als kunstenaar naast je. Hij geeft niet aan wat goed is en wat slecht. Noch zegt hij wat je moet doen om deze opgave te volbrengen. Het kunstzinnige proces waarin jij het voortouw neemt laat zien wat voor jou goed is en wat niet. Feico helpt je dit te zien en te horen, zodat jouw scheppende en vernieuwende eigenheid zich krachtig, werkzaam en scheppend kan uitspreken.
Er worden beelden gemaakt, kunstzinnige oefeningen gedaan, materialen onderzocht. Als dat gewenst is kan je meehelpen om de beelden die ontstaan zijn in brons te gieten.

Als dit je aanspreekt kan je een kennismakingsgesprek aanvragen.

Voor aanmelding via mail klik [hier](contact.md)


## Boetseren van een zelfportret

Van donderdag 15 tot en met zaterdag 17 april 2021 wordt er in de Aardewerkplaats (Brummen) aan zelfportretten geboetseerd. Een onthullende reis langs menselijke vormen en het eigen zelfbeeld. Welk gebaar zit er achter jouw eigen oog? Welk gebaar herken je achter jouw neus of mond? Hoe kan je al deze gebaren tot een geheel samenvoegen?
Een uitdaging deze dagen is om het verhaal achter de vormen van specifiek jouw eigen gezicht te ontmoeten. Een onthullende ervaring.
s’Ochtends werken we aan onderdelen van het portretboetseren. Het boetseren van karakter en eigenschappen komen ook aan bod.
s’Middags zetten we de ontdekkingen van de ochtend om in een eigen beeld van klei. Elke dag wordt er aan dit beeld verder gewerkt, zodat uiteindelijk jouw ontdekkingen met betrekking tot jouw eigen gezicht zichtbaar zijn.

Begeleiding: Feico Hajonides, beeldhouwer
Tijd: Donderdag 15 tot en met zaterdag 17 april
van 9:00 tot 16:00 uur
Kosten: 375,- euro. Dit is inclusief materiaal en
lunch.                

Voor aanmelding via mail klik [hier](contact.md)


## Voordracht over de waarde en noodzaak van de Organische Beeldhouwkunst in deze tijd

Een kunstvorm die zijn vormen vindt in levende processen is de organische beeldhouwkunst. In onze huidige tijd waarin veelal een snel resultaat voorop lijkt te staan zou deze procesgerichte organische beeldhouwkunst een verademing kunnen zijn.
Laten we de mogelijkheden en onmogelijkheden van deze kunstvorm eens van dichterbij belichten en ons laven aan de levende, verbindende vormen die deze beeldhouwkunst voortgebracht heeft.

Spreker: Feico Hajonides – organisch beeldhouwer en docent. Plaats: Aardewerkplaats Amiel, Windheuvelstraat 3 te Brummen Tijd: 11 juni van 20:00 tot 21:30
Kosten: 10,- euro

Voor aanmelding via mail klik [hier](contact.md)


## Zomerkunstdagen "De levende beeldkracht van Water"

Van 15 t/m 17 juli 2021 gaan we in de Aardewerkplaats (Brummen) de beeldkracht van water kunstzinnig onderzoeken. Zoals bekend is voor leven water nodig. Maar wat maakt nu dat water leven kan dragen? Zouden we iets van haar levendragende kracht door middel van boetseren in stromend water kunnen ervaren? 
In deze drie dagen leggen we ons toe op het maken van vormen waar water doorheen kan stromen. Dat kunnen zogenaamde Flowforms zijn. Maar ook Vortex vormen en Meander reeksen. In de ochtend onderzoeken we via de kunst een bepaald aspect van stromend water. Om deze ervaringen in de middag uit te werken in een eigen water-kunstwerk. 
Kortom: drie dagen waarin met water gespeeld kan worden en waarin water jou kan verrassen.  Aan de orde komen:

•Water ervaringen van Viktor Schauberger. 
•Boetseer- en ritme oefeningen. 
•Wat hebben undinen (waterwezens) ons te zeggen?
•Het maken van een eigen waterbeeld in klei. 
•Basis boetseertechnieken uit het organische beeldhouwen.

Begeleider: Feico Hajonides (beeldhouwer)
Tijd: donderdag 15 t/m zaterdag 17 juli van 9:00 tot 16:00 uur Plaats: Aardewerkplaats Amiel, Windheuvelstraat 3, Brummen Kosten: 400,- euro (inclusief materiaal en lunch)

Voor aanmelding via mail klik [hier](contact.md)


## Zomerkunstdagen "De mens en zijn roeping"

Van donderdag 5 augustus tot en met zaterdag 7 augustus 2021 staat in de Aardewerkplaats roeping centraal. Roeping kan een beladen woord zijn. Roeping komt dichterbij als je bedenkt dat ieder mens in meer of mindere mate een verlangen heeft om iets in z’n leven te realiseren. Dit verlangen zou je kunnen koesteren en kunnen onderzoeken. Dan is het mogelijk dat achter dit verlangen een glimp van jouw levensroeping zichtbaar wordt.
In deze driedaagse gaan we vooral beeldend aan het werk.
’s Ochtend onderzoeken we via de kunst enkele persoonlijke gebaren die in onze ziel leven en waarmee we ons verlangen uitdrukken en onderdrukken. Een bevrijdend en inspirerend onderzoek.
Om dan in de middag deze ontdekkingen om te zetten in een eigen beeld van klei, steen, metaal of boetseerwas. Elke dag wordt aan dit beeld verder gewerkt, zodat mogelijk een glimp van jouw levensroeping zichtbaar wordt.
Driedagen waarin de vreugde centraal staat om beelden te maken vanuit het eigen verlangen.

Begeleiding: Feico Hajonides, beeldhouwer
Tijd: Donderdag 5 augustus tot en met zaterdag 7 augustus
van 9:00 tot 16:00 uur
Kosten: 375,- euro. Dit is inclusief materiaal en
lunch.

Voor aanmelding via mail klik [hier](contact.md)


## Boetseren vanuit zeven schaduwen

Van donderdag 30 september tot en met zaterdag 2 oktober 2021 onderzoeken we in de Aardewerkplaats de werking van zeven soorten schaduwen. Schaduw is vaak een wat onbelicht fenomeen. En dat terwijl men in oude culturen de ervaring had dat het juist de diverse soorten schaduw waren die ons mensen toegang gaven tot de geestelijke wereld.
Laten we deze zeven schaduwen eens van dichterbij bekijken en hier vanuit beelden maken. Ook voor de beeldhouwkunst is de zeggingskracht van schaduwen namelijk onmisbaar. Een bewuste omgang met de zeven schaduwen geeft aan de beelden die je maakt nieuwe mogelijkheden. Laat je verrassen op deze Michaels bijeenkomst.
’s Ochtends onderzoeken we vanuit het boetseren de kwaliteit en werkzaamheid van ieder van de zeven schaduwen.
Om dan in de middag deze ontdekkingen om te zetten in een eigen beeld van klei, steen, of hout. Elke dag werk je verder aan dit beeld.

Begeleiding: Feico Hajonides, beeldhouwer
Tijd: Donderdag 30 september tot en met zaterdag 2 oktober
van 9:00 tot 16:00 uur
Kosten: 375,- euro. Dit is inclusief materiaal en
lunch.

Voor aanmelding via mail klik [hier](contact.md)
